## 1: Hva sier Fermis Paradoks?

### Svaralternativer
 - A: Et sett som inneholder alle sett inneholder også seg selv.
 - B: Denne setningen er usann.
 - C: Hvis du bytter ut alle plankene i et skip, er det det samme skipet?
 - D: Dersom universet kun består av fysiske partikler, hvordan kan vi være bevisste.
 - E: Universet er stort og gammelt, men vi ser ingen tegn til liv annet enn på jorda.

### Fasit/
Svaralternativ **E** er riktig.
 - A: Russels paradoks
 - B: Løgnparadoks
 - C: Theseus' skip
 - D: Bevissthetsproblemet
 - E: Fermis paradoks

## 2: Hvilken vitenskapelige oppdagelse stod Johannes Kepler for?

### Svaralternativer
 - A: At planetenes bane rundt sola er elliptiske
 - B: Han oppdaget de første ekstraterrestielle månene, de Kepleriske måner rundt Saturn
 - C: At jorda ikke er rund, men en oblat sfæroide
 - D: At galaksene beveger seg fra hverandre, og at denne farten akselererer
 - E: Han oppdaget den første kometen

### Fasit
Svaralternativ **A** er riktig.

Keplers oppdagelse, som var mulig med Tycho Brahes data, blir ofte dratt fram i vitenskapshistorien siden han forkastet sin tidligere teori og livsverk (Harmonices Mundi) når han oppdaget at den ikke stemte med observasjonene fra virkeligheten.


## 3: Når landet det første mennesket på månen?

### Svaralternativer
 - A: 13. juli 1968
 - B: 20. juli 1969
 - C: 8. september 1958
 - D: 17. mars 1959
 - E: 18. mars 1959

### Fasit
Svaralternativ **B** er riktig.

Den 20. juli 1969 landa Neil Armstrong og Buzz Aldrin på månen mens Michael Collins var igjen i bane.


## 4: Den kjemiske prosessen Birkeland-Eyde-metoden ble tatt i bruk i Rjukan i 1905. Hva var formålet?

### Svaralternativer
 - A: Produsere hydrogengass til bruk i forbrenningsmotorer.
 - B: Produsere tungtvann til bruk i kjernefysisk forskning.
 - C: Fiksere nitrogen fra atmosfæren til bruk i kunstgjødsel.
 - D: Lage drivhusgasser for å framprovosere klimaendringer.

### Fasit
Svaralternativ **C** er riktig.
 - A: Feil
 - B: Feil, dette var et biprodukt (og grunnen til at fabrikken ble tatt av tyskerene under krigen)
 - C: Riktig.
 - D: Feil (det var i hvertfall ikke formålet)


## 5: Under den såkalte positivismestriden i Norge på 40-50.-tallet, hvem ble sett på som fremste forkjemperen for positivismen?

### Svaralternativer
 - A: Hans Skjervheim
 - B: Peter Wessel Zapffe
 - C: Einar Gerhardsen
 - D: Ludwig Wittgenstein
 - E: Arne Næss

### Fasit
Svaralternativ **E** er riktig.
 - A: Skjervheim var en sterk opponent til positivismen under positivismestriden.
 - B: Zappfe var ikke serlig involvert i positivismestriden.
 - C: Gerhardsen hadde andre ting å tenke på på denne tida.
 - D: Det stemmer at Wittgenstein var en stor, om ikke hovedinpirasjonen til Wien-kretsen. Dessuten hadde han hytte ved Sognefjorden. Men siden han hadde løst filosofien i 1920 hadde han trukket seg tilbake på denne tiden.
 - E: Arne Næss besøkte Wien på trettitallet og lot seg inspirere av tenkerne der på denne tida. Han hadde stor innflytelse på det norske filosofimiljøet og derfor havnet mange av filosofene med en mer "kontinental" tilnærming på sidelinja. Dette var før Næss utvikla sin økosofi, som er i kontrast til positivismens "rasjonelle" og analytiske teorier.


## 6: Positivisme er en filosofisk bevegelse/skole som fikk en oppblomstring tidlig på nittenhundretallet i den såkalte Wienkretsen (Logisk Empirisme). Hvilket svaralternativ beskriver positivismen best?


### Svaralternativer
 - A: Den er en form for analytisk filosofi som søker å bruke vitenskapelige erkjennelsesmetoder i alle domener av kunnskap, inkludert samfunnsvitenskapene.
 - B: Den er en bevegelse innen filosofien for å forkaste alle teorier og praksis som ikke er positive for menneskeheten.
 - C: Den er et forsøk på å frambringe filosofiske idéer fra antikken inn i den moderne tida.
 - D: Den er et forsøk på å endre vitenskapen slik at teknologioptimistiske teorier burde få større plass i diskursen.

### Fasit
Svaralternativ **A** er riktig.
 - A: Riktig
 - B: Feil. Ordet positiv i denne sammenheng ble introdusert av August Comte
 - C: Feil
 - D: Feil, også positivistiske tenkere kan være pessimister.


## 7: Karl Popper var en viktig tenker innen vitenskapsteori. Hvilket av svaralternativene svarer best til Poppers syn?


### Svaralternativer
 - A: Vitenskapelige hypoteser bygger på andre hypoteser, og sammen danner de paradigmer. Hvilket paradigme, og dermed hvilken forklaringsmodell som er rådende avgjøres i stor grad av samfunnsforhold og forskerenes psykologiske reaksjoner.
 - B: For at en hypotese skal være vitenskapelig må den være falsifiserbar. Vitenskapen genererer stadig mer og bedre kunnskap over tid.
 - C: Vitenskapelig erkjennelse går ut på å finne en tese, så reagere med en antitese, og til slutt danne en syntese.
 - D: Moderniteten var et feiltrinn og den startet med Platon.

### Fasit
Svaralternativ **B** er riktig
 - A: Dette er mer i tråd med Thomas Kuhns syn.
 - B: Riktig. Popper skilte spesielt mellom vitenskapelige og uvitenskapelige hypoteser.
 - C: En forvrengning av en naiv forklaring av Hegels dialektikk
 - D: Om noen skulle sagt dette måtte det vært Heidegger


## 8: Hva går Dunning-Kruger–effekten ut på?


### Svaralternativer
 - A: Det er en tendens til at alle samtaler til slutt vil dreie seg om politikk eller religion.
 - B: Det er en tendens til å lete etter bevis for teoriene vi allerede har bestemt oss for å tro på.
 - C: Det er et uforklarlig fysisk fenomen.
 - D: Det er en tendens til å overvurdere evnene dine når du har lært deg det grunnleggende innen temaet.
 - E: Det er en tendens til at vitenskapsfolk ikke er like flinke til å forklare teoriene sine som å tenke dem ut.

### Fasit
Svaralternativ **D** er riktig.
 - A: feil
 - B: dette er bekreftelsesfeil (bekreftelsesbias/confirmation bias)
 - C: feil
 - D: Riktig. Dunning-Kruger–effekten går ut på at det er lett å bli overmodig når en nettop har lært seg et nytt tema, mens de som har mer kunnskap om temaet er mer tilbakeholdne til å hoppe til vidløftige konklusjoner. Effekten av dette er at det finnes mange brautende amatører som ikke skjønner hvor lite de kan om temaet før de uttaler seg om det.
 - E: feil


## 9: Utilitarisme er en gren av moralfilosofien. Hvilken av filosofene under er mest kjent for å ha arbeidet innen den?


### Svaralternativer
 - A: Jean-Paul Sartre
 - B: Platon
 - C: Jeremy Bentham
 - D: Immanuel Kant
 - E: Epikur

### Fasit
Svaralternativ **C** er riktig.
 - A: Sartre sa selv at han ikke ville skrive om etikk. Selv om det finnes mange forsøk på å bruke Sartres eksistensialisme innen etikk og moralfilosofi ville Sartre neppe vært særlig begeistret for utilitarismen.
 - B: Om noe kan vi karakterisere Platon som en dydsetiker.
 - C: Jeremy Bentham er kjent som den klassiske utilitarismens far
 - D: Kants etikk var deontologisk, som på visse måter er den strake motsetningen til utilitarismen der målet er meningen.
 - E: Epikur og Bentham blir ofte nevnt siden de begge har hedonistiske trekk, men Epikur levde to tusen år før utilitarismen som gren av etikken ble formulert.



## 10: René Descartes blir ofte sitert ved "jeg tenker, derfor er jeg" (Cogito ergo sum). Hva kan Descartes ha ment med dette?


### Svaralternativer
 - A: Det eneste man i første omgang kan være sikker på, er at en selv eksisterer.
 - B: Descartes trodde han var den eneste personen i universet.
 - C: Universet finnes kun fordi vi tenker på det.
 - D: All kunnskap utgår fra den fenomenologiske bevisstheten og dens intensjonale objekt.

### Fasit
Svaralternativ **A** er riktig.
 - A: Descartes' tanke som først ble formulert i Meditasjoner (1641) skulle bli en grunnsetning i hans filosofiske system. Den begynte som en prøvende tanke i søken etter sikker kunnskap, og har gitt grunnlag for den moderne, analytiske filosofien.
 - B: En form for solipsisme
 - C: En merkelig form for filosofisk idealisme a lá Berkeley
 - D: Denne påstanden er forsåvidt i tråd med Descartes, men den kommer fra Husserl 250 år senere, og er et eksempel på at Descartes er en sentral påvirker på både analytisk og såkalt "kontinental" filosofi. Her fenomenologi.



## 11: "Ockhams barberkniv" (Occam's Razor) er et viktig epistemisk prinsipp. Hvilket av svaralternativene er en passende beskrivelse av dette prinsippet?


### Svaralternativer
 - A: For å utarbeide en grundig og holistisk teori om verden må vi ransake alle muligheter til det ytterste.
 - B: Teoriene med flest ontologiske forpliktelser er de beste.
 - C: Om vi har to forklaringsmodeller som på tilstrekkelig vis forklarer et fenomen, så burde vi velge den enkleste.
 - D: Det er umulig å erkjenne noen form for kunnskap

### Fasit
Svaralternativ **C** er riktig.
 - A: En form for epistemisk holisme
 - B: En forvrengning av Quines filosofi
 - C: Occam's Razor
 - D: En form for ontologisk nihilisme
